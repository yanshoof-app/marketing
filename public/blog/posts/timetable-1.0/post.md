### אחרי כשלושה חודשים של עבודה, אנו נרגשים להשיק את הגרסה הראשונה של מערכת השעות שלנו, הכוללת את כל הפיצ'רים המרכזיים עליהם עבדנו - מערכת שלי, מערכת הבאה, מערכת מורה ועוד...

### על המערכת התחלנו לעבוד מתוך הצורך שלנו לבדוק את המערכת שלנו, כאשר כמשתמשים נתקלנו במספר בעיות וביניהן:

- הצגה של השינויים של כל קבוצות הלימוד, לדוגמה ביטול של שיעור מתמטיקה עם מורה שאיננו לומדים איתו
- היעלמות מסתורית של כיתות מן האתר והאפליקציה של שחף, לדוגמה: לעיתים מוצגת רשימה הכיתות כאשר מופיעות בה רק כיתות ז' עד י', כך שמי שאינו לומד באחת מן הכיתות האלה לא יכול לבדוק את המערכת שלו.
- הצגה של המערכת כאשר מופיעות בה כל קבוצות הלימוד, ולא רק קבוצות הלימוד והשיעורים שרלוונטים לנו, לדוגמה: שיעורים של מקצועות הרחבה, בהן יש כמה שיעורים במקביל או שיעורים אשר מתקיימים רק לתלמידים אשר לומדים מקצוע מסוים.

# פיצ'רים מרכזיים

## מערכת שלי

באמצעות מערכת שלי ניתן להגדיר את המערכת שלכם, כך שיוצגו לכם רק השיעורים שלכם וכן גם השינויים שלכם.

## מערכת מורה

באמצעות מערכת מורה ניתן לראות את המערכת המלאה של כל אחד מהמורים אשר מלמדים אתכם.

## מערכת הבאה

ניתן להגדיר שכששעה מסוימת מגיעה, תוצג המערכת הבאה (של מחר או היום הבא בו יש לכם שיעורים).

# איך זה עובד?

נכנסים לאתר
בוחרים בית ספר וכיתה ברגע שבחרתם כיתה, לא תצטרכו לבחור אותה שוב.
מגדירים פעם אחת את השיעורים שלכם.
מגדירים שעה להצגת המערכת הבאה

וזהו!

### שאלות ותשובות

**הכיתה שלי לא מופיעה בבחירת כיתה**

בחלק מבתי הספר, המידע המגיע מ"שחף" אינו עקבי ואמין דיו, ולא תמיד כל הכיתות מופיעות. נסו להגדיר את כיתתכם ביום אחר כשהיא כן מופיעה, וברגע שתעשו זאת לא תצטרכו להגדיר אותה שוב.
